\problemname{Programmeringsolympiadens budget}
Programmeringsolympiaden (PO) måste varje år skriva en budget, som sedan måste godkännas av kassören Emil.
I år har PO-ledningen kommit med ganska vilda förslag såsom att köpa in 2000 ankor och att köpa in en PO-yacht för
att kunna segla till VM i tävlingsprogrammering (IOI). Emil har svårt att avgöra om budgeten är rimlig eller inte.

En budget består av ett flertal intäkter och utgifter. 
För att kunna ta ställning till om budgeten är rimlig vill Emil beräkna om budgetförslaget hade lett till
att Programmeringsolympiaden tjänar, förlorar, eller går jämnt ut ekonomiskt sett. Kan du skriva ett program
som hjälper Emil avgöra detta?

\section*{Indata}
Den första raden i indatan innehåller heltalet $N$ ($1 \leq N \leq 30$), antalet intäkter/utgifter i budgeten.

Därefter följer alla $N$ intäkter/utgifter. Varje beskrivs av två rader: först en beskrivning av vad det är, en
sträng med längd som mest $30$. För enkelhetens skull innehåller strängen inga mellanslag.
Nästa rad innehåller ett heltal $K$ ($-10^7 \leq K \leq 10^7$). Om $K$ är positivt
representerar det en intäkt på $K$ kr, annars representerar det en utgift på $-K$ kronor.

\section*{Utdata}
\begin{itemize}
  \item Om budgeten hade lett till PO tjänar pengar, skriv ut ''Usch, vinst''.
  \item Om det går jämnt ut, skriv ut ''Lagom''.
  \item Om den hade lett till förlust, skriv ut ''Nekad''.
\end{itemize}
Notera att du inte ska skriva ut citationstecknena.

\section*{Poängsättning}
Din lösning kommer att testas på en mängd testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | p{12cm} |}
  \hline
  \textbf{Grupp} & \textbf{Poäng} & \textbf{Gränser} \\ \hline
  $1$    & $20$       & $K = 0$ för alla $K$. \\ \hline 
  $2$    & $30$       & $K \geq 0$ för alla $K$. \\ \hline
  $3$    & $50$       & Inga ytterligare begränsningar. \\ \hline
\end{tabular}

\section*{Förklaring av exempelfall 1}
Eftersom yachten kostar mycket mer än PO får in från sponsring går budgeten med förlust, och därmed är rätt svar \texttt{Nekad}.

\section*{Förklaring av exempelfall 2}
Även om det finns en del utgifter är de sammanlagt mindre än intäkten från sponsring.

\section*{Förklaring av exempelfall 3}
Om det inte blir något PO alls finns varken intäkter eller utgifter, vilket går jämnt ut.

\section*{Förklaring av exempelfall 4}
Här matchar intäkterna utgifterna exakt, vilket också går jämnt ut.
